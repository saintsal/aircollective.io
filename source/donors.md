---
title: За Дарители
subtitle: Финансирай маски

---
В момента се нуждаем от финансиране, за да продължим. Вашето дарение ще бъде 100% използвано за маски, необходими материали и транспортни разходи.

**Поради ситуацията с Help Karma, сега искаме да изпращате дарения по банков път на: Фондация „Резонатор“ IBAN: BG29RZBB91551009615902**

Air Collective е 100% програма с нестопанска цел, легално управлявана от Фондация Resonator. Цялата дейност се извършва от доброволци и   "10% време" от служителите на Фондацията.

Всяка дарена стотинка се използва за купуване на маски и филтри, изработка на адаптери и изпращане на завършените комплекти до болниците. В момента нашите адаптирани маски за шнорхелинг за употреба като PPE предпазни маски за медици ни струват \~60-70 лева/брой. Сумата включва разходите за маска за гмуркане с шнорхел от Decathlon (42 лева), антибактериални филтри за продължителна анестезия и апаратна вентилация (2*2 лева), разходите за 3D печат на адаптера (12 лева) и разходите за доставка (2-10 лева).

Имаме политика на финансова прозрачност. Изискваме всички заявки за маски да бъдат направени чрез официално писмено искане от всяка болница и едва след това изпращаме оборудване. Това позволява на дарителите ни да са сигурни, че 100% от парите ви се използват за поставяне на маски в ръцете (и върху главите) на лекарите, които ни защитават. Искаме обратна връзка от медицинския персонал, както и снимков материал и често те успяват да намерят време за това.

Можете да проследите всичко това като прегледате напредъка ни по-долу.